<html>
<head>
<meta http-equiv="content-type" content="text/html; charset=utf-8">
<title>
Animációs film
</title>
</head>
<body bgcolor=#f3cf55>
<h2>Animációs film
<h3>Az animáció olyan filmkészítési technika, amely élettelen tárgyak, rajzok vagy ábrák „kockázásával” olyan illúziót kelt a nézőben, mintha az egymástól kis mértékben eltérő képkockák sorozatából összeálló történésben, a szereplők megelevenednének vagy élnének. Az animációs filmeknek számos változata létezik, közvetlenül a filmre rajzolástól kezdve a homokkal rajzoláson át az élő szereplőkkel együtt játszó rajzfigurákig. Számítógép segítségével az animáció egyre közelebb jut a valós, életszerű lények reális mozgatásához, ugyanakkor szinte korlátlan fantáziájú háttereket lehet előállítani a virtuális ábrázoló eszközök, hang, kép, térhatás, sőt interaktivitás segítségével.
<br>Az animációs film, a 20. század vívmánya. Benne emberi és más hangokat, zörejeket, zenét és képet kombinálnak, így modern kommunikációs eszköz. A művész az animációs filmben teljesen kibontakozhat, ha ő a rendezője, a rajzolója, az animátora és a vágója is a filmnek. A szerzőnek minden beállítást meg kell terveznie a rajzban, ez a képes forgatókönyv.
<br>
<br>
<img src="https://upload.wikimedia.org/wikipedia/commons/d/d0/Animexample3.png">
<br>
<img src="https://upload.wikimedia.org/wikipedia/commons/a/a4/Animexample.gif">
Animáció 10 képkocka / másodperc sebességgel
<br>
<img src="https://upload.wikimedia.org/wikipedia/commons/c/c0/Animexample2.gif">
Animáció 2 képkocka / másodperc sebességgel. Ennél a sebességnél kivehetőek az egyes képkockák.
<br>
<br>
<img src="https://upload.wikimedia.org/wikipedia/commons/e/e3/Animhorse.gif">
<br>
<br>
<h4>Forrás
<a href="https://hu.wikipedia.org/wiki/Anim%C3%A1ci%C3%B3s_film">https://hu.wikipedia.org/wiki/Anim%C3%A1ci%C3%B3s_film
</a>
</body>
</html>